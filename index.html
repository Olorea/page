<!DOCTYPE html>
<html lang="cs" dir="ltr">
  <head>
    <meta charset="UTF-8">
    <title>🐕</title>
<link rel="stylesheet" href="style.css">

  </head>
  <body>
   
    <div class="menu">
      <img src="images/logo.png" alt="Krátkosrstá kolie Jazz Krásná louka koukající do dáli" title="Jazz Krásná louka">
    <h1>Jazz Krásná louka</h1>
    
    
    <ul>
      <li><a href="index.html">Něco o nás</a></li>
      <li><a href="news.html">Novinky</a></li>
      <li>Corylus Wide park</li>
      <li>Jazz Krásná louka</li>
      <li>Galerie</li>
      <li>Odkazy</li>
      <li>Články</li>
      <li>Napiště vzkaz</li>
      <li><a href="kontakty.html">Kontakty</a></li>
    </ul>
   </div>

   <div class="content">
    <h2><strong> Vítejte na stránkách našich kraťand Coryho a Jazze :)</strong></h2>
   
  <br>
  V roce 2008, jsme si přivezli naší první KK - Jazze (alias Roníka). Jak jsme se ale vlastně dozvěděli o tomto plemeni? Jednak z encyklopedie a také z čísla časopisu Pes přítel člověka (7/2008). Na titulní straně byla působivě vyfocená Icy Krásná&nbsp;louka. S její majitelkou jsme se později poznali osobně - vzala si k Icy totiž ještě štěně ze stejněho vrhu jako my - sestru Roníka, tedy Jůlinku. To jsme ale ještě tenkrát nemohli vědět. Začetla jsem se tedy do článku o chovatelské stanici paní Michaeli Ouředníkové. Našla jsem si na internetu chs Krásná louka a bylo jasno. Byl to tedy částečně výběr rozumu (najít co nejvhodnější plemeno pro naše potřeby) a lásky na první pohled. </br>
  <br>

  <img src="https://scontent.fprg5-1.fna.fbcdn.net/v/t1.6435-9/241329481_1457070784692516_2094722112706018302_n.jpg?_nc_cat=102&ccb=1-5&_nc_sid=973b4a&_nc_ohc=cTfyFCSvJMUAX9CfN2Z&_nc_ht=scontent.fprg5-1.fna&oh=a12f2222f2d6e2a61ee350dc0bc50533&oe=615AC2B9"/>
  Nebudu však lhát, jsem milovník psů a plemen se mi líbí opravdu hodně. Problém je, že ač si lámu hlavu jakkoliv, vždycky jsou naše potřeby a očekávání stejné a vyjde nám z toho kraťanda. Pes a člověk si musejí vycházet vstříc, aby si rozuměli a byli spolu spokojení. Největší smůlou je, když dáte ve výběru parťáka rozum stranou.</br>
  <br>
  Naštěstí, krátkosrstá kólie je neuvěřitelně přizpůsobivý pes, a toho si na ní cením nejvíce. Její elegance a laskavost je bonus navíc.</br>
  <br>
  Neděláme v našich psech rozdíly. Ani to nejde. Jsou si vlastně hodně podobní - dokonce i rozmístěním fleků (zabarvením). Cory má jednu velikou výhodu - Ron mě toho hodně naučil a přeneseně to učí i Coryho. Je tedy v něčem takový benjamínek. Velice bezstarostný. Možná to má v sobě, možná má jen opravdu velice lehký start v novém domově - u nás. Navíc u jeho maminky se mu jako štěňátku dostalo úžasné péče. Děkujeme za to Lýdii Procházkové a celé rodině... Nikdy jsem nezažila tak úžasný lidský přístup a komplexní přehled a poskytnutou péči.
</br> 
<br>
  Cory je hodně společenský a je vidět, že je rád, že má v Ronovi parťáka, kterého jen stačí pozorovat. Rychle zjistil, že mnohých zvuků a nástrach velkoměsta, se vůbec nemusí bát. Od třetího dne, co ho máme, se mnou cestuje MHD přes celou Prahu. Také jsem ho poměrně rychle socializovala na děti, jelikož s nimi pracuji :) Ve školce jich na něj bylo rovnou 16. Protože jde o školku lesní, také se setkal se slepicemi, ovečkami a morčaty. Doma pak máme ještě králíka, který je zvyklý na Rona a ani ho nenapadlo vnímat Coryho jako něco cizího, koho by se měl bát... Pouštíme je spolu na volno po bytě a je to vlastně veliká sranda. Totiž, kradou si okurky... A taky seno, ale to Cory jen přežvykuje.
</br>
<br>
  Jsme, myslím si, velmi pohodově založení. Rádi objevujeme nová místa a seznamujeme se s lidmi a samozřejmě i pejsky. Jít si ven se psem je vůbec dobrá seznamka :) Rádi běháme agility a máme rádi výzvy různého druhu. 
</br>
<br>
  Budeme rádi, když se ozvete nebo když nás oslovíte. Můžete nám napsat nebo se můžeme potkat na nějaké výstavě/procházce/srazu...

</br>


    



  
  </div>



      <script src="script.js"></script>
  </body>
</html>